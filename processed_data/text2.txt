Þá hafa áhyggj­ur kjós­enda vegna heilsu­fars og ald­urs Biden auk­ist en ef hann nær end­ur­kjöri í kosn­ing­un­um í nóv­em­ber verður hann orðinn 86 ára þegar því kjör­tíma­bili lýk­ur. 

Hef­ur heilsa for­set­ans verið í sviðsljós­inu að und­an­förnu og ekki síst eft­ir að skýrsla sér­staks ráðgjafa sýndi fram á að Biden væri bæði orðinn aldraður og gleym­inn. Þykir sú skýrsla gefa keppi­naut­um hans byr und­ir báða vængi og gera Biden að skot­marki.

Biden svaraði hins veg­ar fyr­ir sig á blaðamanna­fundi í Hvíta hús­inu þar sem hann sagði að minni sitt væri fínt og gagn­rýndi hann þenn­an ráðgjafa fyr­ir að halda því fram að hann gæti ekki munað hvenær son­ur hans, Beau, lést úr krabba­meini.